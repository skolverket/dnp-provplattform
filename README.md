# Alternativ inloggning till Skolverkets provplattform om skolverket.se inte fungerar
Om Skolverkets webbplats ligger nere går det inte att logga in till provplattformen och aktivera nedlåst läge på de digitala enheter som använder Safe exam browser (SEB) på det vanliga sättet. Eleverna måste därför få åtkomst till den fil som startar och konfigurerar SEB på annat sätt. Ni som huvudman och skola kan välja något av alternativen nedan för att ge eleverna åtkomst.
 <br/>
 
## De här eleverna påverkas inte:

-	Elever som genomför prov på Chromebook. De kan starta provet som vanligt. 
-	Elever som är undantagna från nedlåst läge. De ska använda den här länken: [https://provplattformen.skolverket.se/engine/index.php/lms/login/path/sso_NP](https://provplattformen.skolverket.se/engine/index.php/lms/login/path/sso_NP)
 <br/>
 
## Gör så här för att möjliggöra för elever att använda SEB om Skolverkets webbplats ligger nere
Välj hur ni vill att eleverna ska komma åt filen utifrån ett av alternativen nedan. Informera sedan eleverna om 
-	den nya platsen ni valt 
-	hur de ska gå tillväga i er specifika it-miljö
-	att lösenordet för att starta och avsluta SEB är 2526.


### Alternativ 1: Webbaserad åtkomst
1.	Använder ni en egen webbplats eller lärplattform kan ni lägga in någon av de alternativa länkarna nedan och hänvisa eleverna till att klicka på den. Använd i första hand den översta, men om den inte fungerar på grund av driftstörningar kan ni använda den andra. Länkarna fungerar endast om man har installerat SEB på enheten. <br/><br/>
sebs://seb-file-downloader-prod.skolverket.se/DNP.seb <br/>
sebs://github.com/skolverket/dnp-provplattform/raw/refs/heads/main/DNP.seb

2.	När eleverna klickar på länken fungerar det på samma sätt som när de använder Skolverkets webbplats. SEB startfil laddas ned och de kan välja att tillåta SEB att startas.

### Alternativ 2: Skicka ut via mejl
1.	Ni kan ladda ned filen via länken nedan och sedan distribuera den via mejl.
2.	Hur eleverna sedan startar filen beror på vilken typ av lösning ni har för mejl samt vilket operativsystem ni använder. Säkerställ hur det fungerar hos just er och informera eleverna. På Ipad måste man spara ned filen i appen ”Filer” och sedan starta filen därifrån. I Windows och på Mac kan man ofta starta filen genom att dubbelklicka på den direkt i mejlet.

Länk för att ladda ned SEB startfil. Den kan **inte** användas för att starta SEB automatiskt.
https://github.com/skolverket/dnp-provplattform/raw/refs/heads/main/DNP.seb

### Alternativ 3: Åtkomst via Teams eller Google Classroom
1.	Använder ni Teams eller Google Classroom laddar ni först ned filen via länken nedan och lägger sedan in den i er plattform så att eleverna kan nå den. 
2.	Eleverna behöver först ladda ned filen till sin enhet och sedan öppna den. 

Länk för att ladda ned SEB startfil. Den kan **inte** användas för att starta SEB automatiskt.
https://github.com/skolverket/dnp-provplattform/raw/refs/heads/main/DNP.seb
 <br/>
 <br/>

## När webbplatsen fungerar igen
Så snart Skolverkets webbplats fungerar igen ska elever använda den vanliga vägen för att logga in till provplattformen. Den vanliga vägen för att nå SEB startfil är https://www.skolverket.se/prov-och-bedomning/provtjansten/om-skolverkets-provplattform/logga-in-i-provplattformen/logga-in-med-safe-exam-browser



## Kontakt
https://www.skolverket.se/kontakt
